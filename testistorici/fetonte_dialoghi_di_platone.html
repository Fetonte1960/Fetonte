<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="../Style.css">
    <title>Fetonte e i dialoghi di Platone</title>
</head>

<body>
    <header>
        <img src="../immagini/solone_in_egitto.png" alt="solone_in_egitto">
        <h1>Fetonte e i dialoghi di Platone</h1>
    </header>

    <header>
        <h1>Dialoghi di Platone:dibattito di Solone con i sacerdoti egizi</h1>
    </header>

    <section>
        <p>
            E allora volendo spingerli verso i discorsi riguardanti eventi antichi cominciò a parlare di quei fatti
            che qui si pensa che siano i più antichi, e narrò di Foroneo che si dice che sia il primo uomo, e di Niobe, e dopo il
            diluvio, di come Deucalione e Pirra trascorsero la vita, e fece la genealogia dei loro discendenti, e ricordando i tempi
            cercò di calcolare in quali anni erano accaduti gli eventi di cui parlava.
        </p>
        <p>
            Allora uno dei sacerdoti assai vecchio disse: «Solone, Solone, voi Greci siete sempre bambini, e non esiste un Greco vecchio».
            E Solone, dopo aver ascoltato, chiese: «Come? Che cos'è questa cosa che dici?»
        </p>
        <p>
            «Siete tutti giovani», rispose il sacerdote, «nelle anime: infatti in esse
            non avete alcuna antica opinione che provenga da una primitiva tradizione e neppure alcun insegnamento che sia canuto
            per l'età. E questa è la ragione. Molte sono e in molti modi sono avvenute e avverranno le perdite degli uomini, le più
            grandi per mezzo del fuoco e dell'acqua, per moltissime altre ragioni altre minori.
        </p>
        <p>
            Quella storia che presso di voi si
            racconta, vale a dire che un giorno Fetonte, figlio del Sole, dopo aver aggiogato il carro del padre, poiché non era
            capace di guidarlo lungo la strada del padre, incendiò tutto quel che c'era sulla terra, e lui stesso fu ucciso colpito da un
            fulmine, viene raccontata sotto forma di mito, ma in realtà si tratta della deviazione dei corpi celesti che girano intorno
            alla terra e che determina in lunghi intervalli di tempo la distruzione, mediante una grande quantità di fuoco, di tutto ciò
            che è sulla terra.
        </p>
    </section>

    <footer>
        <p><a href="../index.html">Torna alla Home</a></p>
    </footer>
</body>
</html>
